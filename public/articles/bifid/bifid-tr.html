<h1>Bifid Şifreleme</h1>

<p>
  Bifid şifrelemesi, Playfair şifrelemesinde de kullanılan Polybius karesi (veya
  tablosu) kullanarak farklı satır ve sütun operasyonlarıyla şifreleme yapan bir
  sistemdir. Ancak burada önemli bir ayrım yapmak gerekir: Bu tabloyu yalnızca
  "Polybius karesi" olarak adlandırmak tam olarak doğru değildir. Genellikle
  daha gelişmiş, karıştırılmış ya da farklı karakter kombinasyonlarıyla
  oluşturulmuş versiyonları kullanılır.
</p>

<h2>Klasik Polybius Tablosu ve Eksiklikleri</h2>
<p>
  Klasik Polybius karesinde yalnızca harfler yer alır. Yani sayılar ve noktalama
  işaretleri şifrelenmez. Oysa şifrelenen metin içerisinde sayılar ve noktalama
  işaretleri de yer alıyorsa, bunların açıkta kalması şifrenin kırılmasını
  kolaylaştırabilir. Bu nedenle modern uygulamalarda:
</p>
<ul>
  <li>Sayıların da tabloya eklenmesi,</li>
  <li>Noktalama işaretlerinin göz önünde bulundurulması,</li>
  <li>Tablonun karıştırılmış (randomize) olması</li>
</ul>
<p>
  önerilir. Bu sayede şifreleme daha güçlü ve çözülmesi daha zor hale gelir.
</p>

<h2>Tabloların Etkisi</h2>

<p>
  Farklı tablo boyutlarının güvenlik üzerindeki etkisini anlamak için basit bir
  örnek düşünelim. Aynı plaintext (açık metin), hem küçük hem büyük boyutlu
  tablolarla şifrelenmiş olsun.
</p>

<div class="article-image">
  <img
    src="/articles/bifid/polybius_big_table.png"
    alt="Büyük Polybius Tablosu"
  />
  <img
    src="/articles/bifid/polybius_medium_table.png"
    alt="Orta Boy Polybius Tablosu"
  />
  <img
    src="/articles/bifid/polybius_small_table.png"
    alt="Küçük Polybius Tablosu"
  />
  <p>Farklı kapsayıcılıkta tablolar (sonuncusu Polybius dama tahtası)</p>
</div>

<p>
  Kapsayıcılığı az olan tablo kullanmanın dezavantajı çoktur. Öncelikle sayılar
  şifrelenmediği için (ki çoğu şifrelenmiş yazışmada çok önemlidir) konuyu bilen
  kişi kolayca şifreyi çözmesine gerek kalmadan içeriği anlayabilir. Ayrıca
  noktalama işaretlerini de katarak şifrelemek metin hakkında hiçbir ipucu
  vermez ve daha güvenli bir şifreleme ortaya koyar. Ayrıca dil yapısını bilen
  bir şifre çözücü bu tarz şifrelenmemiş yapılardan çıkarım yaparak şifrelenmiş
  metni kırmada büyük bir yol kat edebilir.
</p>

<p>Şu iki örneğe bir bakalım.</p>
<p>
  Düz metin olarak "Shall we meet at 17:00?" kullanalım. Eğer bunu klasik
  Polybius tablosu ile şifrelersek şöyle bir sonuç elde ederiz.
</p>
<b>RCOCA PS OGJO YD 17:00? </b>
<p>
  Eğer şifrelenmiş mesajı ele geçiren biri bir buluşma olacağını anlarsa bunun
  saatini deşifre etmeden de kolayca anlar. Veya "YD"nin "at"e karşılık
  geleceğini çözebilir. Bir de daha kapsayıcı olan tablo ile şifrelenmiş haline
  bakalım.
</p>
<b>Wfpwxeygv8U.?U{i56Rg9{</b>
<p>
  Büyük ihtimalle şifrelenmiş mesajı ele geçiren kişi ele geçirdiği yere geri
  bırakır.
</p>

<p>
  Bu yazıda, örnekleri orta boyutlu (medium) bir tablo üzerinden vereceğim; bu
  tablo ne çok karmaşık ne de çok basit olacak.
</p>

<h2>Tarihçesi ve Kelime Kökeni</h2>
<p>
  Bifid şifreleme yöntemi, 1895 yılında Fransız kriptograf Félix Marie
  Delastelle tarafından geliştirilmiştir. Aslında amatör bir kriptograf bile
  denilebilir. Hayatının büyük çoğunluğunu limanda çalışarak geçirmiştir.
  1902'deki ölümünden önce <em>Traité Élémentaire de Cryptographie</em> adlı
  kitabını yazmış fakat yayınlayamamıştır. Fakat Bifid şifrelemeyi 1895 yılında
  bir dergide sunmuştur. Ayrıca Trifid Şifrelemesi ile de tanınır.
</p>

<p>
  "Bifid" kelimesi Latince kökenlidir ve aslında "bifidus" sözcüğünden gelir. Bu
  da "ikiye ayrılmış" anlamını taşır.
</p>

<ul>
  <li>"Bi" = iki</li>
  <li>"Fid" = ayrılma, bölünme</li>
</ul>

<p>
  Bu adlandırma rastlantı değildir çünkü şifreleme işlemi tam olarak iki aşamalı
  ve bölünmeli bir yöntem içerir.
</p>

<h2>Şifreleme Adımları</h2>

<p>Bir örnek üzerinden anlatmak şifreleme adımlarını daha kolay kılacaktır.</p>

<p>Örneğin şifrelemek istediğimiz yazı "CRYPTOGRAPHY" olsun.</p>

<b>Tablodan karşılıkların bulunması</b>
<br />
<div class="article-image article-image-small">
  <img
    src="/articles/bifid/polybius_medium_table.png"
    alt="Orta Boy Polybius Tablosu Örneği"
  />
</div>

<p>
  Kullanacağımız tablo yukarıda verilmiştir. Her harfe karşılık gelen
  koordinatları satırlar i, sütunlar j indisini belirtecek şekilde karşılıkları
  bulunur.
</p>

<div class="article-image article-image-small">
  <img src="/articles/bifid/crypto-enc1.png" alt="Koordinat Bulma Örneği" />
</div>

<div class="article-image article-image-small">
  <img src="/articles/bifid/crypto-enc4.png" alt="Koordinat Gösterimi" />
</div>

<b>Koordinatların Ayrılması</b>
<p>Tüm koordinatlar alındıktan sonra:</p>

<ul>
  <li>İlk olarak tüm satır (i) değerleri,</li>
  <li>Sonra tüm sütun (j) değerleri yazılır.</li>
</ul>

<div class="article-image article-image-small">
  <img src="/articles/bifid/crypto-enc2.png" alt="Koordinat Ayrımı" />
</div>

<p>Genelleştirilmiş yapı olarak şöyle gösterebiliriz.</p>

<div class="article-image article-image-small">
  <img src="/articles/bifid/crypto-enc3.png" alt="Genel Koordinat Yapısı" />
</div>

<b>Sayıların Digraflara Ayrılması</b>

<p>Elde edilen sayı dizisi, ikili gruplar (digraflar) haline getirilir:</p>

<div class="article-image article-image-small">
  <img src="/articles/bifid/crypto-enc6.png" alt="Digraf Oluşturma" />
</div>
<p>
  Genelleştirilmiş yapı olarak şöyle gösterebiliriz. Şifrelenecek metnin
  karakter sayısının çift veya tek olma durumuna göre değişiklik gösterebilir.
</p>

<div class="article-image article-image-small">
  <img src="/articles/bifid/crypto-enc5.png" alt="Genel Digraf Yapısı" />
</div>

<b>Şifrelenmiş Metnin Harf Karşılıklarını Bulmak</b>
<p>
  Elde ettiğimiz digraflar bize şifrelenmiş metnin koordinatlarını verir. Yani
  geriye sadece tablodan yararlanılarak harfleri bulmak kalır.
</p>

<div class="article-image article-image-small">
  <img
    src="/articles/bifid/crypto-enc7.png"
    alt="Şifrelenmiş Metin Oluşturma"
  />
</div>

<p>
  Yani <b>"CRYPTOGRAPHY"</b> kelimesinin şifrelenmiş hali
  <b>"C0UICKRDIFDG"</b> olur.
</p>

<h2>Deşifreleme Adımları</h2>

<p>Aslında deşifreleme adımları, şifreleme adımlarının tersidir.</p>

<b>Şifrelenmiş Metnin Tablodan Karşılıklarının Bulunması</b>
<p>
  Tam olarak şifrelemenin en son adımında elde edilen tablo burada başta yapılır
</p>
<div class="article-image article-image-small">
  <img src="/articles/bifid/crypto-enc7.png" alt="Şifre Çözümü İçin Tablo" />
</div>
<b>Koordinatların Ayrılması</b>
<p>
  Bu sefer önce tüm i koordinatları sonra tüm j koordinatları yerine sırasıyla
  (i,j) çiftleri alınır, sonrasında digraflardan arındırılır ve tek bir dize
  olarak yazılır.
</p>

<div class="article-image article-image-long">
  <img src="/articles/bifid/crypto-enc6.png" alt="Koordinat Ayrımı" />
</div>

<div class="article-image article-image-small">
  <img src="/articles/bifid/crypto-enc2.png" alt="Koordinat Dizisi" />
</div>

<b>Ortadan İkiye Bölme</b>
<p>Elde edilen sayı dizisi tam ortadan ikiye bölünür.</p>

<div class="article-image article-image-small">
  <img src="/articles/bifid/crypto-dec1.png" alt="Sayı Dizisini Bölme" />
</div>

<b>Parçaları Birleştirme</b>
<p>
  Elde edilen iki parçada şöyle bir şey dikkat çekmiş olabilir. İlk parça
  şifrelerken koordinatları yazdığımız kısmın i koordinatları, ikincisi ise j
  koordinatları. Yani ikinci parçayı ilk parçanın altına koyarsak şifrelemede
  elde ettiğimiz koordinatların aynısını elde ederiz.
</p>

<div class="article-image article-image-small">
  <img src="/articles/bifid/crypto-dec2.png" alt="Koordinat Birleştirme" />
</div>

<p>Yani aslında,</p>

<div class="article-image article-image-small">
  <img src="/articles/bifid/crypto-enc1.png" alt="Orijinal Koordinatlar" />
</div>

<b>Deşifre Edilmiş Metnin Harf Karşılıklarını Bulmak</b>

<p>Yukarıdaki görselden istediğimiz sonuca ulaştığımız anlaşılır.</p>
